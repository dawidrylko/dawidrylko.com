---
title: Chatbot, Wit.ai - z czym to się je
date: 2017-04-21T20:24:34.000Z
tags: ['wit', 'ai']
---

![Chatbot - Sport.pl](./Zrzut-ekranu-2017-04-21-o-20.04.53-e1492798956710.png)

Tworzenie chatbotów to dziedzina ciesząca się coraz większym zainteresowaniem i popularnością. Dostrzegły to firmy świadczące najróżniejsze usługi. Za pomocą **chatbota** możemy już teraz sprawdzić wiadomości, pogodę i wyniki sportowe, dowiedzieć się, co obecnie jest grane w kinach i zamówić bilety na wybrany seans, czy dobrze się bawić, grając z wirtualnym przeciwnikiem.

Zdecydowany prym wiodą boty tworzone na Facebookowego **Messengera**. Kolejni wirtualni towarzysze wyrastają obecnie jak grzyby po deszczu. Z polskich chatbotów obecnych na FB można wymienić chociażby Sport.pl, MultikinoBot czy Milionerzy.

## Wit.ai

![Chatbot - Multikino Polska](./Zrzut-ekranu-2017-04-21-o-20.07.06-e1492798979758.png)

Jednym ze systemów wspomagających tworzenie chatbotów, w tym także do messengera, jest **wit.ai**. Środowisko to jest w miarę nowe, ale już teraz zebrała się wokół niego pokaźna społeczność. Za pomocą wit.ai można tworzyć boty tekstowe i głosowe, które możemy wykorzystać do różnorakich celów, np. autoresponder, wirtualny sprzedawca czy systemy wspomagające IoT czy roboty.

> Wit.ai makes it easy for developers to build applications and devices that you can talk or text to. Our vision is to empower developers with an open and extensible natural language platform. Wit.ai learns human language from every interaction, and leverages the community: what's learned is shared across developers.

### Dlaczego wit.ai?

![Chatbot - Milionerzy](./Zrzut-ekranu-2017-04-21-o-20.07.59-e1492799038690.png)

Dużym plusem jest liczba wspieranych języków. W momencie pisania artykułu jest ich 50, w tym **język polski**. Rozpoznawanie naszego rodzimego języka stoi na naprawdę imponującym poziomie. Przy dobrze wytrenowanej sieci daje to olbrzymie możliwości.

Wit.ai jest zupełnie darmowy. Możemy go wykorzystywać zarówno dla celów prywatnych, hobbistycznych, jak i do komercyjnego użytku.

Wybierając wit.ai dostajemy rozbudowane środowisko do tworzenia własnych chatbotów. Dostajemy także narzędzia do trenowania, tworzenia **HTTP API** czy **SDK** (np. node.js, python, ruby).

## Co dalej?

Ten wpis to wstępniak i zarazem początek miniserii poświęconej chatbotom i wit.ai. W kolejnym wpisie stworzymy prostego bota i spróbujemy go wytrenować. Póki co, polecam zerknąć na możliwości wit.ai [tutaj](https://labs.wit.ai/demo/).
